<!DOCTYPE html>
<html lang="cs">

<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>KRÁTKÝ FILM PRAHA a.s.-Studio bratři v triku</title>
    <link rel="shortcut icon" href="../../image/favicon.png" type="image/png">
    <link rel="stylesheet" href="./style.css">
</head>

<body>
    <header>
        <span class="logo"> <a href="../../"><img src="../../image/logo.png" alt="image"></a></span>

        <nav>
            <ul>
                <li><a href="../../studia/">Studia</a></li>
                <li><a href="../../vystavy/">Výstavy</a></li>
                <li><a href="../../galerie/">Galerie</a></li>
            </ul>
        </nav>
    </header>

    <main>
        <div class="comp">
            <div class="text">
                <h1>STUDIO BRATŘI V TRIKU</h1>
                <p> Bylo založeno v roce 1945. Je nejstarším a největším českým studiem, které vytváří kreslené filmy.
                    Do dnešních dnů (2000) zde vzniklo více než 1600 filmů rozmanitých stylů a žánrů, od dvouminutových
                    black-outů až po náročná celovečerní díla. U kolébky Studia stála renesanční osobnost Jiřího Trnky,
                    ale se Studiem spolupracovali i další klasici české animace jako Břetislav Pojar, Jiří Brdečka,
                    Zdeněk Miler a další. Ze současných tvůrců pak např. Michaela Pavlátová, Pavel Koutský nebo Gene
                    Deitch . Uměleckým krédem Studia je vytvářet animované filmy různých žánrů a výtvarných stylů -
                    neexistuje výtvarník, s jehož osobitým projevem by si Studio BRATŘI V TRIKU nedovedlo poradit. K
                    uznávaným znakům tzv. české školy kresleného filmu patří rovněž humanismus a smysl pro inteligentní
                    humor, který je někdy lyrický, jindy má blízko k satiře.
                    <br>
                    <br>
                    Filmy se značkou BRATŘI V TRIKU získaly stovky cen na mezinárodních festivalech a odnesly si Grand
                    Prix nebo Hlavní ceny i z tak renomovaných kolbišť jakými jsou Berlín, Benátky, Chicago, Annecy,
                    Hirošima,Tampere, Espinho, Cannes, Suttgart, Oberhausen, Locarno, Ottawa, San Sebastian, Gijon,
                    Montreal a mnoha dalších. K úspěchům Studia patří i několik nominací a jeden získaný Oscar.
                    <br>
                    <br>
                    Studio Bratři v triku se zabývá hlavně tvorbou klasických kreslených filmů a seriálů, je však
                    schopno vytvářet i kombinované filmy (hraný film + animace) i další speciální animační technologie,
                    včetně počítačového zpracování kreslené animace na Cambridge Animation Systems: Animo. Studio BRATŘI
                    V TRIKU je vybaveno úplnou technologií pro výrobu kreslených filmů, moderními trikovými kamerami,
                    střižnami, projekcí, počítačovým line testem. Kompletní výroba kresleného filmu je soustředěna
                    společně s ateliéry Studia loutkového filmu v jednom areálu, v těsném sousedství s filmovými
                    laboratořemi. V rámci Krátkého Filmu a.s. zajišťuje studio kompletní zvukové práce a střih. Používá
                    35mm filmovou technologii (Eastman Colour Negative), s možným přepisem na video všech používaných
                    systémů.
                    <br>
                    <br>
                    Studio BRATŘI V TRIKU úzce spolupracuje na koprodukčních projektech s produkcemi z USA, Švýcarska,
                    Holandska, Německa. V současné době se ve studiu natáčí v produkci s USA kreslená verze v Americe
                    velmi populární učebnice pro nejmladší školáky, Emily, prvních 100 dní ve škole.
                </p>
            </div>
            <div class="main_imgs"><img class="main_img" src="../../image/bratrivtriku2.jpeg" alt="image">
                <img class="main_img" src="../../image/bratrivtriku3.png" alt="image">
                <img class="main_img" src="../../image/bratrivtriku4.png" alt="image">

            </div>
        </div>
    </main>

    <footer>
        <div>&copy; KRATKÝ FILM PRAHA, a.s. 2022 <br>
            Na Šafránce 1808/34 <br>
            101 00, Praha 10, Vinohrady <br>
            <br>
            info@kratkyfilm.eu <br>
            tel. +420 267 091 110
        </div>
    </footer>

</body>

</html>